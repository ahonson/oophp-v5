---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

Om det anges i en klassdefinition att klassen implementerar ett visst interface kan detta tolkas som ett löfte om att alla metoder som finns med i interfacet ingår i klassens publika API. Om man vet att koden man skriver kommer att läsas och användas av andra utvecklare kan ett interface hjälpa dem att sätta sig in i och förstå koden på ett bättre sätt.

Begreppet trait är egentligen PHP:s sätt att stödja multipelt arv. I vissa fall kan det vara väldigt användbart, men det kan finnas risker med komplicerade eller långa arvskedjor. Om det är möjligt är komposition att föredra framför arv.

I kursmomentet fick vi inkludera ett histogram i tärningsspelet med hjälp av trait och interface. Tack vare exemplet i guiden gick det utan problem men om sanningen ska fram kändes det som en onödig komplikation att arbeta med trait och interface. Uppgiften hade gått att lösa på ett enklare sätt också. Jag förstår dock att dessa två begrepp är väldigt nyttiga när man skriver lång och komplicerad kod och när man arbetar i team.

Begreppet kontroller var helt nytt för mig. Om man wrappar sina routes i en kontrollerklass kan de enhetstestas, vilket kan vara bra att göra när man är inblandad i ett större projekt. Detta förutsätter dock att man är bekant med det givna ramverkets tjänster och struktur. När det gäller min upplevelse av Anax var det lite överväldigande i början, men så fort jag förstod mig på manualen kändes mycket bättre.

I tärningsspelet väljer datorn att avbryta spelrundan om den har mer än 20 poäng eller om den redan har tillräckligt många poäng för att vinna. Om datorns motståndare är nära att vinna tar datorn större risker och låter bli att avbryta även om den har över 20 poäng i den aktuella rundan. Gränsen för detta räknas ut med hjälp av följande formel: ```100 - (antalet tärningar * antalet sidor per tärning)```. Har den mänskliga spelaren mer poäng än så lägger datorn alla ägg i samma korg.

Jag lyckades med att uppnå en kodtäckning på 100 % inklusive kontrollerklassen. Jag råkade ut för en issue med Xdebug men bortsett från det gick det alltså ganska smidigt att testa koden. Det visade sig att "Code Coverage misses elseif if it uses an isset with a property", så jag skrev om koden och allt var som det skulle.

Det jag tar med mig från kmom04 är hur man arbetar med en kontrollerklass och hur man testar den.
