---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.

Exempelkoden i övningen för PHP PDO och MySQL var mycket lärorik att studera. Jag har nu fått en bättre förståelse för hur man kan bygga ett lager ovanpå befintliga, inbyggda språkkonstruktioner som till exempel Database-klassen ovanpå PHP PDO. Koden blir lättare att skriva och man kan utöka basmodulens funktionalitet efter eget behov. Samtidigt så ska man vara försiktig med att inte skjuta sig själv i foten. Om man ersätter välbekanta språkstrukturer med sina egna varianter blir koden tämligen svårläst. Jag är inte säker på att det lönar sig att döpa om ```htmlentities()``` till ```esc()```. De flesta texteditorer har ju autocomplete så man sparar ingenting genom att förkorta det ursprungliga funktionsnamnet. Däremot blir det svårare för den som läser koden.

Det gick smärtfritt att arbeta med databasmodulen ```anax/database```. Det gällde bara att kolla på videorna samt manualens och guidens exempelkod. Här kände jag att modulen verkligen gjorde det enklare att koda.

När jag höll på att överföra koden till ramverket och refaktorera den var det egentligen bara sökvägarna jag hade problem med. Först var det bildlänkarna som var lite kluriga. Om url:n slutade på ett snedstreck visades de inte bilderna. Jag fick tipset på gitterchatten att rätt namespace för vyerna samt ```asset()```-funktionen kan lösa problemet.

En annan sak jag råkade ut för var att navigationens länkar inte fungerade bra då jag befann mig på sidor som ```movie/edit/2``` eller ```movie/delete/3```. Istället för att gå till ```movie/showall``` skickades jag till ```movie/edit/showall``` och fick felmeddelanden. Jag löste problemet i min ```header.php``` genom att kolla om den aktuella url:n slutar på en siffra, och om så är fallet lägger jag till ```../``` före varje länk. På så sätt funkar nu navigationen igen, men jag misstänker att det inte är en optimal lösning. Man ska inte utgå ifrån att de som kommer att utveckla ens projekt längre fram inte lägger till en undersida vars namn slutar på en siffra.

Förutom basfunktionaliten la jag till möjligheten att resetta filmdatabasen och jag såg också till att styla tabellen så att filmdatabasen skulle vara lättillgänglig och användarvänlig. Jag har tyvärr inte hunnit med att ägna mig åt flera extrauppgifter än så.

Det jag tar med mig från kursmomentet är hur refactoring går till i praktiken samt hur man kan bygga ett lager ovanpå befintliga språkkonstruktioner.
