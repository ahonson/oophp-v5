---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

Det var i oopythonkursen då jag skrev enhetstester för första gången. Själva tanken var alltså inte ny, men jag fick ändå lite problem när jag försökte testa mina exceptions. Jag trodde att man behövde en assert i varje test, men fick sedan inse (efter att ha fått värdefulla tips på Discord) att exceptions funkar på ett annat sätt. Det räcker att ange vilket exception som förväntas och framkalla det. PHPUnit tar hand om resten (alltså själva asserten) i bakgrunden.

Jag tycker att enhetstestning är oumbärligt i stora projekt, men när man bygger någonting väldigt simpelt så behöver man inte vara lika noggrann med att testa allt och att uppnå en hyfsat hög kodtäckning. Jag märkte det under arbetets gång att koden blir bättre uppdelad och enklare att läsa om man har det i bakhuvudet att man kanske måste skriva enhetstester för den.

Det verkar lite svårt att testa sådana fall där man slumpar fram vissa värden i en funktion. Då kan man inte vara säker på vilket utfall som kommer att dyka upp i asserten. Detta såg jag tydligt då jag försökte testa mitt tärningsspel. Det var ganska enkelt att testa koden, men i randommetoden ```roll()``` var det lite klurigare att se till att testet löper igenom varenda kodrad. I Python kan man ta hand om detta med hjälp av ```random.seed()```. Jag vet inte om detta har någon motsvarighet i PHP.

I tärningsspelet har användaren möjlighet att välja hur många tärningar hen vill spela med. På välkomstsidan har användaren fem olika länkar att klicka på. Länkens sista element tolkas av ANAX-route som en variabel som sedan skickas in i spelets konstruktor. Spelet är baserat på två klasser: Dice och DiceGame. Annars är kodstrukturen väldigt lik den jag arbetade med i kmom02.

Datorn vet att den ska avbryta den aktuella spelrundan då den har minst 20 poäng eller om den redan har tillräckligt många poäng för att vinna spelet. Här finns nog ganska mycket förbättringspotential. Datorns spel skulle vara starkare om den tog hänsyn till hur många poäng motståndaren har samt hur många tärningar det spelas med.

Det jag tar med mig från kursmomentet är begreppet kodtäckning samt hur man testar ett exception med hjälp av PHPUnit.
