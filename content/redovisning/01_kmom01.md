---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Det lilla jag kan om objektorienterad programmering har jag oopythonkursen att tacka för. När det gäller oop i php är jag alltså nybörjare men det verkar inte svårt att tillämpa begreppen som jag kan sedan tidigare (arv, metoder, attribut mm). Ibland kan det vara lite svårt att komma igång med det objektorienterade tänket, men när man väl har klurat ut vad klasserna ska jag göra går det oftast väldigt smidigt.

När jag började med Gissa mitt nummer! hade jag tagit mig igenom guiden och skrivit egna exempelprogram och kände att jag hade koll. Ett par gånger var det trots allt nödvändigt att kika på guiden igen under arbetets gång. Jag valde att skriva min egen variant av spelet innan jag kollade på videorna så att tipsen man får där inte ska begränsa hur jag tänker kring problemet. Det var lärorikt att pröva mig på uppgiften som uppvärmning. Är man inte under tidspress så tycker jag att det är en bra övning att göra på det viset. Jag valde att spara hela objektet i sessionen så som det visas [här](https://dbwebb.se/guide/kom-igang-med-objektorienterad-programmering-i-php/objekt-i-sessionen#add).

Arbetet med me-sidan gick utan problem. Videoserien var till stor hjälp, men det hade också gått att lösa uppgiften genom att gå tillbaka till designkursen och fräscha upp minnena lite grann. I början av designkursen upplevde jag ramverket som överväldigande och onödigt (och om sanningen ska fram gav detta upphov till en viss irritation). Nu upplever jag däremot att jag känner mig igen i ramverket hyfsat bra. Det var väldigt lätt att hitta var saker och ting ska ändras. Med facit i hand tycker jag nu att det är bra att ramverket introduceras redan i designkursen.

När det gäller Git och GitHub så gjorde jag på samma sätt som tidigare så det var inte heller svårt att skapa repot och pusha det.

Det jag tar med mig från kmom01 är mest lärdomarna från Gissa mitt nummer! Det mesta man jobbar med i kmom01 känner man igen sedan tidigare. Det var väldigt nyttigt att få kunna repetera ett och annat nu, då vi redan tagit oss igenom en dryg tredjedel av programmet.
